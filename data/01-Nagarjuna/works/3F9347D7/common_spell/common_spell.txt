༄༅༅། །​རྒྱ་གར་སྐད་དུ། མ་ཧཱ་ཀཱ་ལ་སཱ་དྷ་ནཾ། བོད་སྐད་དུ། ནག་པོ་ཆེན་པོའི་སྒྲུབ་ཐབས། ནག་པོ་ཆེན་པོ་ལ་ཕྱག་འཚལ་ལོ། །​ནི་མྠི་ཤི་ལ་ནག་པོ་བྱ་སྟེ་གྲི་གུག་དང་ཐོད་པ་བསྣམས་པ་སྐྲ་གྱེན་དུ་ལངས་པ། ཐོད་པའི་ཅོད་པན་ཅན། སྦྲུལ་གྱིས་བརྒྱན་པ། སྤྱན་དམར་བ། མཆེ་བ་གཙིགས་པའི་ཞལ། སྟག་གི་པགས་པའི་ཤམ་ཐབས་ཅན་མི་མགོའི་ཕྲེང་བའི་དོ་ཤལ་དང་ལྡན་པ། ཡི་དགས་ཀྱི་གདན་ལ་བཞེངས་པར་གནས། མུན་པ་མི་བཟད་པའི་རང་བཞིན་དུ་བསྒོམས་ལ་ནག་པོའི་ཚེས་ནས་སྒྲུབ་པ་བཅས་ཏེ། དེའི་ཞལ་ལྷོར་བསྟན་ལ་གཞག །​ཁ་ཤར་དུ་བསྟན་ལ་གཞག །​ཁ་ཤར་སྔགས་སྟོང་ཕྲག་བཅུ་བཟླས་པར་བྱའོ། །​དམ་ཚིག་གི་རྫས་ཀྱི་གཏོར་མ་ཕུལ་ལ། གུ་གུལ་གྱི་བདུག་སྤོས་དབུལ་བར་བྱའོ། །​མེ་ཏོག་སྣ་ཚོགས་པ་གཏོར་ནས། ཨོཾ་ཨཱ་སི་མུ་ས་ལ་ཏྲི་ཤཱུ་ལ། ཨེ་ཧྱེ་ཧི་མ་ཧཱ་ཀཱ་ལ་སརྦྦ་ཤ་ཏྲཱུཾ། ནིརྒ་ཏ་ཡ་ནིརྒ་ཏ་ཡ། ཛྭ་ར་ཎ། གྲྀཧྞཱ་པ་ཡ་གྲྀཧྞཱ་པ་ཡ་ཧཱུཾ་ཕཊ། བཟའ་བ་སྤངས་ལ་བཟླས་པ་བྱའོ། །​ཚངས་པར་བྱས་ལ་མངོན་དུ་ཕྱོགས་པས་སྔགས་བཟླས་པར་བྱའོ། །​སྔར་བཞིན་གཏོར་མ་དབུལ་ལོ། །​ཨོཾ་མ་ཧཱ་ཀཱ་ལ་ཧ་ན་ཧ་ན་བཛྲ་ཎ་སྭཱ་ཧཱ་ཞེས་བྱ་བ་འབུམ་ཕྲག་གཅིག་བཟླས་པར་བྱའོ། །​ཨོཾ་མ་ཧཱ་ཀཱ་ལ་ཧ་ན་ཧ་ན་བཛྲ་ཎ་ཨེ་ཏ་ཏ་པྲེ་ཥ་ཡཱ་མི་ཀ་ར་ཥེ་ཐཱ་སྭཱ་ཧཱ་ཞེས་འབུམ་ཕྲག་གསུམ་བཟླས་པར་བྱའོ། །​ཨོཾ་མ་ཧཱ་ཀཱ་ལ་ཧི་ཧ་ན་ཧ་ན་རཀྵ་རཀྵ་བྷ་གྲྀཧྞ་ཀརྱཾ་ཀུ་རུ་ཛ་ཛ་ཞེས་བྱ་བ་གཏོར་མའི་སྔགས་སོ། །​རྣལ་འབྱོར་མ་དང་སྒྲུབ་པ་བྱས་ལ་ནག་པོ་ཆེན་པོ་བསྒྲུབ་པར་བྱའོ། །​ནག་པོ་ཆེན་པོའི་སྒྲུབ་ཐབས་རྫོགས་སོ། །​