༄༅། ། ཕྱག་ན་རྡོ་རྗེའི་དཀྱིལ་འཁོར་གྱི་ཆོ་ག་
༄༅། ། རྒྱ་གར་སྐད་དུ། བཛྲ་པཱ་ཎི་མཎྜལ་བི་དྷི ། བོད་སྐད་དུ།
ཕྱག་ན་རྡོ་རྗེའི་དཀྱིལ་འཁོར་གྱི་ཆོ་ག །དཔལ་ཕྱག་ན་རྡོ་རྗེ་ལ་ཕྱག་འཚལ་ལོ། །
དཔལ་ལྡན་ཕྱག་ན་རྡོ་རྗེ་དང་། །བླ་མ་ལ་གུས་ཕྱག་འཚལ་ཏེ། སྒྲུབ་པ་པོ་ལ་ཕན་
པའི་ཕྱིར། །དེ་ཡི་དཀྱིལ་འཁོར་ཆོ་ག་བརྩམ། །དཔལ་ཕྱག་ན་རྡོ་རྗེ་བསྒྲུབ་པར་་་
འདོད་པའི་རྣལ་འབྱོར་པའི་དོན་དུ་དཀྱིལ་འཁོར་ཆོ་ག་འདི་བསྡུ་བར་བྱའོ། །དེ་ལ་
སྔོན་དུ་བསྙེན་པ་བྱ་བ་ནི་སྒྲུབ་པའི་ཐབས་ལས་འབྱུང་བ་བཞིན་དུ་བདག་ཉིད་ལྷར་
བསྐྱེད་ལ་སྙིང་པོ་འབུམ་བཟླས་པ་བྱ་བའམ། ཡང་ན་ཇི་སྲིད་མཚན་མ་ཐོབ་པར་མ་
གྱུར་གྱི་བར་དེ་སྲིད་དུ་བསྒོམ་པ་དང་བཟླས་པ་ནི་སྔོན་དུ་བསྙེན་པའི་ཆོ་གའོ། །
དེ་ལྟར་བསྙེན་པ་རྫོགས་ནས་སའི་ཆོ་ག་བྱ་སྟེ། གཙུག་ལག་ཁང་ངམ། །
ནགས་ཚལ་ལ་སོགས་པ་ཡིད་དུ་འོང་བའི་གནས་སུ་་་་་
ཀུན་དགའ་ར་བའམ། 
བསླང་བ་དང་། ། ས་སྦྱང་བ་དང་། ས་གཟུང་ིབ་དང་། ས་བྱིན་གྱིས་་་
བརླབ་པར་བྱས་ཏེ། དེ་ལ་བསླང་བ་ནི་གནས་ཀྱི་བདག་པོ་ལ་བསླང་བ་དང་།
མཎྜལ་དང་དྲིའི་ཐིག་ལེ་དང་། མེ་ཏོག་གི་ཚོམ་བུ་བྱ་སྟེ། མཆོད་པ་དང་
གཏོར་མ་བཤམས་ནས་ཨོ་ཨ་པྲ་ཏི་བི་ཀ་ར་ཤ་ཧཱུཾ་ཛ་ཞེས་བྱ་བ་དང་། རྡོ་རྗེ་་་་
བསྡམས་པའི་མཛུབ་མོ་ གཉིས་བརྐྱང་ལ་ས་ལ་རེག་པར་བྱས་པས་སའི་ལྷ་མོ་་་་་་
འཁོར་དང་བཅས་པ་སྤྱན་དྲངས་ལ། སའི་ལྷ་མོ་མཆོད་པ་དང་། དེའི་འཁོར་
ལོ་གཏོར་མ་བྱིན་ནས་གསོལ་བ་གདབ་པར་བྱ་སྟེ། སྐྱོབ་པ་སངས་རྒྱས་ཐམས་་་
ཅད་ཀྱི། །སྤྱོད་པའི་ཚུལ་དང་ཁྱད་པར་དང༌། །ས་དང་ཕ་རོལ་ཕྱིན་པ་ལ། །
ལྷ་མོ་ཁྱོད་ནི་དཔང་དུ་གྱུར། །སྐྱོབ་པ་ཤཱཀྱ་སེང་གེ་ཡིས། །ཇི་ལྟར་བདུད་ཀྱི་སྡེ་
བཅོམ་པ། །དེ་བཞིན་བདག་གིས་བདུད་ཀྱི་སྡེ། །ཕམ་པར་བྱ་སྟེ་དཀྱིལ་འཁོར་
བྲི༑ །ཞེས་ལན་གསུམ་གྱི་བར་དུ་བརྗོད་ལ། ས་་ བྱིན་པར་བསམས་ཏེ་མཆོད་
ལ་གཤེགས་སུ་གསོལ། དེ་ནས་ས་སྦྱང་བ་ནི་དྲག་པོ་དང་ཞི་བའི་སྦྱིན་སྲེག་བྱའོ། །
འདོམ་གང་ཉེ་འཁོར་དུ་ལྟེ་བ་ནུབ་ཙམ་མམ་ པུས་མོ་ནུབ་ཙམ་བརྐོས་ལ་གསེག་མ་
དང་། གྱོ་མོ་དང༌། རུས་པ་ལ་སོགས་པ་བསལ་ལ་སྤོས་ཆུས་བྲན་ལ། ས་དེ་ཉིད་་
ཀྱིས་བཀང་ནས་སའི་ལྟས་བརྟག་པར་བྱ་སྟེ། ས་སྦྱང་བའི་ཆོ་གའོ། །
དེའི་རྗེས་ལ་ས་བཟུང་བ་ནི་གདུགས་དང་། ་རྒྱལ་མཚན་དང་། བླ་རེ་
ལ་སོགས་པ་བྲེས་ལ་སྐུ་གཟུགས་བཀྲམ་ ནས་ཕྱོགས་བཞིར་སྤོས་རྒྱུན་མི་འཆད་པར་
བཏུལ་བར་བྱའོ། །དེ་ནས་ལག་པ་གཡས་པ་དེར་གཏུགས་ཏེ ། ཡི་གེ་བརྒྱ་པ་
བདུན་ནམ་ཉི་ཤུ་རྩ་གཅིག་བཟླས་པར་བྱ་སྟེ། ས་གཞི་རྡོ་རྗེའི་རང་བཞིན་དུ་བྱིན་
གྱིས་བརླབས་པ་ནི་ས་གཟུང་བ་དང་བྱིན་གྱིས་བརླབ་པ་སྟེ་སའི་ཆོ་གའོ། །
དེ་ནས་བདག་ཉིད་ཁྲུས་བྱ་ཞིང་དྲིས་བྱུགས་ལ། གོས་སྔོན་པོའི་སྟོད་་་་
གཡོགས་དང༌། སྨད་གཡོགས་བགོ་ཞིང༌། རྒྱན་གདགས་ཤིང་རྡོ་རྗེ་དྲིལ་བུར་


ལྡན་པས་གལ་ཏེ་ནུས་ན་སྨྱུང་བར་གནས་པའམ། མ་ནུས་ན་ཟས་དཀར་་་་་་
གསུམ་བཟའ་བར་བྱའོ། །དེ་ལ་རེ་ཞིག་སའི་དཀྱིལ་འཁོར་གྱི་དབུས་སུ་འདུག་ལ་
ཚོགས་བསགས་ པ་དང་། སྲུང་ བའི་འཁོར་ལོ་བསྒོམ་པ་དང་། གཞལ་ཡས་
ཁང་གདན་དང་བཅས་པ་བསྒོམ་པར་བྱ་སྟེ། དེའང་ཡི་གེ་ཧཱུྃ་ཡོངས་སུ་གྱུར་པ་་་
ལས་རྡོ་རྗེ་ཆེན་པོ་ནམ་མཁའི་ཚད་དང་མཉམ་པ་ཁོང་སྟོང་བསམ་པ་ནི་སྲུང་ིབའི་
འཁོར་ལོའོ། །དེའི་ནང་དུ་ཧཱུྃ་ལས་གཞལ་ཡས་ཁང་གྲུ་བཞི་སྒོ་བཞི་པ། རྟ་་་
བབས་དང་བཅས་པ་བསྐྱེད་ལ། དབུས་སུ་ཨ་ལས་ཟླ་བའི་དཀྱིལ་འཁོར་བསྒོམ་་་
པར་བྱའོ། །དེ་ནས་བདག་ཉིད་ལྷར་བསྐྱེད་ལ་ཡེ་ཤེས་སེམས་དཔའ་གཞུག་པ་་་
དང་། དབང་བསྐུར་བ་དང་། ཡི་གེ་གསུམ་གྱིས་གནས་གསུམ་དུ་བྱིན་གྱིས་་་
བརླབས་པའི་བར་དུ་བྱས་ལ་སའི་ལྷ་མོ་མཆོད་ནས་གསོལ་བ་གདབ་པའི་བར་དུ་
བྱའོ༑ ལ་ །དེ་ནས་སྒྲུབ་པའི་གྲོགས་པོས་མཚན་བརྒྱ་རྩ་བརྒྱད་པས་བསྟོད་ནས་་་་་
གསོལ་བ་གདབ་པར་བྱ་སྟེ། མཎྜལ་དབུས་དང་ཕྱོགས་བཞིར་ནི། གོས་སྔོན་་
ཅན་༧རིགས་ལྔ་སྐད་ཅིག་གིས་བསྒོམས་ལ། ལྷ་ལ་གསོལ་བ་གདབ་པའི་ཆོ་ག །
རྡོ་རྗེའི་དཀྱིལ་འཁོར་བྲི་བའི་ཕྱིར། །བདག་གིས་དཀྱིལ་འཁོར་ས་བཟུང་བས། །
སངས་རྒྱས་བྱང་ཆུབ་སེམས་དཔའ་ཡིས། །བདག་ལ་བྱིན་གྱིས་བརླབ་ཏུ་གསོལ། །
ཞེས་སོ། །སློབ་མ་བཞི་ཡིས་ཕྱོགས་བཞི་ནས་གསོལ་བ་གདབ་པའི་ཚིག་འདི་དག་
གོ༑ །རྡོ་རྗེ་གོས་སྔོན་རིགས་ཀྱི་གཙོ། །མཉམ་པའི་ངང་ལས་འབར་བའི་སྐུ། །
ཞེ་སྡང་ཆེན་པོ་ཚར་གཅོད་ཕྱིར། །རྡོ་རྗེ་རིགས་ཀྱི་ས་བཟུང་མཛོད། །རིན་་
ཆེན་གོས་སྔོན་རིགས་ཀྱི་གཙོ། །མཉམ་པའི་ངང་ལས་འབར་བའི་སྐུ། །ང་རྒྱལ་
ཅན་རྣམས་གཞོམ་པའི་ཕྱིར། །རིན་ཆེན་རིགས་ཀྱི་ས་བཟུང་མཛོད། ། །པདྨའི་
གོས་སྔོན་རིགས་ཀྱི་གཙོ། །མཉམ་པའི་ངང་ལས་འབར་བའི་སྐུ། །འདོད་་་་་


ཆགས་ཅན་རྣམས་གདུལ་བའི་ཕྱིར། །པདྨ་རིགས་ཀྱི་ས་བཟུང་མཛོད། །ལས་
ཀྱི་གོས་སྔོན་རིགས་ཀྱི་གཙོ། །མཉམ་པའི་ངང་ལས་འབར་བའི་སྐུ། ། ཕྲག་དོག་
ཅན་རྣམས་གདུལ་བའི་ཕྱིར། །ལས་ཀྱི་རིགས་ཀྱི་ས་བཟུང་་མཛོད། །ཅེས་སོ། །
དེ་ནས་མིག་གཡས་པར་མ་ལས་ཉི་མའི་དཀྱིལ་འཁོར། གཡོན་པར་ཊ་ལས་ཟླ་བ །།
རྐང་མཐིལ་ དུ་སྣ་ཚོགས་རྡོ་རྗེ་བསྐྱེད་ནས་ལངས་ཏེ་སངས་རྒྱས་ཐམས་ཅད་ལ་་་་
ཕྱག་བྱས་་ བདག་ལྷའི་སྐུ་གསལ་བར་དམིགས་ཏེ། དབུས་ཀྱི་གཙོ་བོ་ནམ་མཁར་
བཏེག་ལ་ཁྲོ་བོའི་བསྟོད་པ་བྱའོ། །དེ་ལ་བསྟོད་པ་ནི། ཆོས་དབྱིངས་སྟོང་པ་
གཉིས་མེད་ངང་ཉིད་ལས། ། །འཇིག་རྟེན་སྤྱོད་པའི་ཚུལ་ཡང་མི་སྤོང་ཞིང༌། །
ཐབས་ལ་མཁས་པས་འཇིགས་བྱེད་སྐུར་སྟོན་པའི། །།ཁྲོ་ཆེན་འབར་བའི་ཚོགས་་
ལ་ཕྱག་འཚལ་བསྟོད། །བསྐལ་པའི་མེ་དཔུང་འབར་བའི་ཀློང་དཀྱིལ་ནས ། །
དཔའ་བོ་༧ སྟང་སྟབས་བརྐྱང་བསྐུམ་ཚུལ་དུ་བཞུགས། །ཉི་ཟླ་འབར་བའི་སྤྱན་་་
གྱི་སྡང་མིག་གིས། །བགེགས་དཔུང་སྲེག་པར་མཛད་ལ་ཕྱག་འཚལ་བསྟོད། །
ཅེས་བརྗོད་ལ་བཀའ་བསྒོ་བར་བྱ་སྟེ། དཀྱིལ་འཁོར་ཆེན་པོའི་ས་གཞི་ལ་གནས་
པའི༑ །ལྷ་ལ་སོགས་པའི་བགེགས་ཚོགས་ཀུན་ཉོན་ཅིག །ང་ནི་གནས་འདིར་
དཀྱིལ་འཁོར་ཆེན་པོ་འབྲི། །བགེགས་ཀྱི་རིགས་ཚོགས་གང་ཡིན་འབྱེར་བར་གྱིས། །
ཅི་སྟེ་ང་ཡི་བཀའ་ལས་འདས་གྱུར་ན། །ཡེ་ཤེས་ཅན་གྱི་རྡོ་རྗེ་འབར་བ་འདིས། །
སྤྱི་བོ་ཚལ་པ་བརྒྱར་ནི་འགས་འགྱུར་ཞིང་། །རྣམ་པར་འཇིག་པར་འགྱུར་བར་་་
གདོན་མི་ཟ། །ཞེས་བྱ་བ་དང་། དེང་་རྣལ་འབྱོར་གྱི་དབང་ཕྱུག་ཆེ་གེ་མོ་་་་
ཞེས་བྱ་བས་རྫོགས་པའི་སློབ་མ་ཆེ་གེ་མོ་ཞེས་བྱ་བ་བྱང་ཆུབ་ཏུ་རྫོགས་པར་བྱ་བའི་
ཕྱིར་དང༌། སེམས་ཅན་ཐམས་ཅད་བླ་ན་མེད་པའི་བྱང་ཆུབ་ཐོབ་པའི་ཕྱིར་དང་ཅི།
དཔལ་ཕྱག་ན་རྡོ་རྗེ་ཞེས་བྱ་བའི་དཀྱིལ་འཁོར་ཆེན་པོ་ཞིག་རྩོམ་གྱིས་གང་སུ་རུང་་


བས་ཕྱོགས་འདི་ན་གནས་པའི་ལྷ་དང་ལྷ་མ་ཡིན་དང་། གནོད་སྦྱིན་དང་། །
སྲིན་པོ་དང༌། ཡི་དྭགས་དང་། ཤ་ཟ་དང་། ། འབྱུང་པོ་དང་། གནོན་པོ་
དང་། ནམ་མཁའ་ལྡིང་དང་། མི་འམ་ཅི་དང་། རིག་འཛིན་ལ་སོགས་པ་
རྒན་པོ་དང་། རྒན་མོ་དང༌། འཁོར་དང༌། ། གཡོག་ཏུ་བཅས་པ་འདིར་མ་་་
གནས་པར་གཞན་དུ་དེངས་ཤིག ། དེ་ལྟར་ཕྱག་ན་རྡོ་རྗེའི་བཀའ་ཐོས་པས་མྱུར་
བ་ཉིད་དུ་དེངས་ཤིག །གང་དག་མི་འགྲོ་བ་དེ་དག་ནི་ངའི་ཡེ་ཤེས་ཀྱི་རྡོ་རྗེ་ཆེན་
པོ་ཀུན་དུ་འབར་བ་འདིས་མགོ་བོ་ཚལ་པ་བརྒྱར་འགས་པར་གྱུར་ཏ་རེ་ཞེས་ལན་
གསུམ་བརྗོད་དེ། ། རྡོ་རྗེ་ཆེན་པོའི་གར་དང༌། ། རྡོ་རྗེ་ཆེན་པོའི་འགྲོས་ཀྱིས་ས་་
གཞི་ལན་གསུམ་བསྐོར་ཞིང་། རང་གི་ལུས་ལས་ཁྲོ་བོའི་ཚོགས་ཕྱུང་ལ་ིསྡང་བ་
ཐམས་ཅད་བསྐྲད་པར་བསམ་མོ། །དེ་ནས་ཡི་གེ་ཧཱུཾ་གིས་སྲུང་བའི་འཁོར་ལོ་
བྱས་ལ། ཕུར་བུ་ལྔ་སྟོང་ཕྱག་ན་རྡོ་རྗེ་སྨད་རྡོ་རྗེ་རྩེ་གཅིག་པ་ལྟ་བུར་བསྐྱེད་ནས།།
ཨོཾ་བཛྲ་ཀཱི་ལི་ཀཱི་ལཱ་ ཡ་སརྦ་བིགྷཱན་ིབནྡྷ་ཧཱུྃ་ཕཊ་ཅེས་བྱ་བ་བརྒྱ་རྩ་བརྒྱད་བཟླས་ལ།
དབུས་དང་ གྲྭ་བཞིར་ཨོ་གྷ་གྷ་ག་ཏ་ཡ་གྷཱ་ཏ་ཡ། སརྦ་དུཥྛན་ྋཧཱུྃ་ཕཊ། ཀཱི་
ལཱ་ཡ་ཀཱི་ལ་ཡ་སརྦ་པཱ་པཾ་ཧཱུྃ་ཕཊ། ཧཱུཾ་ཧཱུཾ་ཧཱུཾ་བཛྲ་ཀཱི་ལི་ཀཱི་ལཱ་ཡ་བཛྲ་དྷ་ར་ཨ་
ཙཱ་པ་ཡ་ཏི། ཀཱ་ཡ་ཝཱཀ་ཙིཏྟ་བཛྲ་ཀཱི་ལཱ་ཡ་ཧཱུྃ་ཕཊ་ཅེས་བྱ་བས་བཏབ་ལ། ཨོ་་
བཛྲ་མུངྒར་ཨཱ་ཀོ་ཊ་ཡ་ཧཱུྃ་ཕཊ་ཅེས་བྱ་བས་བརྡུང་བར་བྱའོ། །དེ་ནས་སྲུང་ བ་
སྐུད་བཅིང་བ་དང་། གུ་གུལ་གྱིས་བདུགས་༧པ་དང་། མེ་ཏོག་ཕྲེང་བ་་་
བཏགས་ཤིང་དྲིའི་ཐིག་ལེ་བྱས་ནས་བྱམས་པའི་གོ་ཆ་ེབསྐོན་པར་བྱའོ། །དེ་་་
ནས་དཀྱིལ་འཁོར་བའི་རྣམ་ེལྔ་དང༌། སྙིང་པོ་བཟླས་པའི་དྲི་ཆུས་བྱུགས་ལ།
དབུས་སུ་དྲིའི་ཐིག་ལེ་བྱས་ཏེ་མེ་ཏོག་གི་ཚོམ་བུ་བཀྲམ་ནས་ཛཧཱུྃ་བཾ་ཧོའི་སྔགས་
ཀྱིས་བཏེག་པའི་ལྷ་ིབཞུགས་སུ་གསོལ་ལོ ། །ཡེ་ཤེས་སེམས་དཔའ་གཞུག་པ་་


དང་། དབང་བསྐུར་བ་དང༌། ཡི་གེ་གསུམ་གྱིས་གནས་གསུམ་དུ་བྱིན་གྱིས་་་
བརླབས། མཆོད་པ་ལྔ་དང་། ། མཆོད་པ་རྒྱས་པ་དང༌། ། བསྟོད་པ་བྱས་་་་
ནས་སྙན་གསན་དབབ་པར་བྱ་སྟེ། ཕྱག་ན་རྡོ་རྗེ་བཅོམ་ལྡན་འདས། །རིག་
སྔགས་རྒྱལ་ལ་ཕྱག་འཚལ་ལོ། །སློབ་མ་ཀུན་ལ་བརྩེ་བ་དང་། །ཁྱེད་རྣམས་ལ་
ཡང་མཆོད་པའི་ཕྱིར། །སང་ནི་དཀྱིལ་འཁོར་བྲི་བར་འཚལ། །བཅོམ་ལྡན་་་་་
བདག་ནི་གུས་པ་ལ། །དེ་བས་གནང་བ་མཛད་པར་རིགས། ། 
ཞེས་ལན་གསུམ་
བརྗོད་པར་བྱ་སྟེ། ལྷ་ལྷག་པར་གནས་པར་བྱའོ་། ང་། ཁ་བ བ ར་དཀོ
དེ་ནས་བུམ་པ་གཉིས་ལེགས་པར་བཀྲུས་ན་མས་མགུལ་པ་་ བཅིངས་ཏེ།།
ལྡུམ་བཅས་ལྕག་མས་ཁ་བརྒྱན་ལ། ། རིན་པོ་ཆེ་ལྔ་དང༌། སྨན་ལྔ་དང༌། །
འབྲུ་ལྔ་བཅུག་ནས་ལྷག་པར་གནས་པར་བྱ་སྟེ། དེ་ནས་བུམ་པ་བདུད་རྩི་འཁྱིལ་
པས་བསངས་ནས། བྷཾ་ལས་གཞལ་ཡས་ཁང་དང༌། ལས་འོ་མ་ཅན་གྱི་་
རྒྱ་མཚོ་དང་། ལས་སྣ་ཚོགས་པདྨ་དང༌། ཨ་ལས་ཟླ་བའི་དཀྱིལ་འཁོར་་
བསྐྱེད་ནས་དེའི་སྟེང་དུ་ཧཱུྃ་ལས་ཕྱག་ན་རྡོ་རྗེ་བསྐྱེད་དེ། ཡེ་ཤེས་སེམས་དཔའ་
དགུག་པ་དང༌། གཞུག་པ་དང༌། དབང་བསྐུར་བ་དང༌། བྱིན་གྱིས་བརླབ་
པ་དང༌། མཆོད་པ་དང༌། བསྟོད་པ་བྱས་ནས་སྔགས་བརྒྱ་རྩ་བརྒྱད་བཟླས་ཏེ།
གོས་གཙང་མས་བཀབ་ལ་བཞག་སྟེ། ཕྱི་དེ་ཞག་གསུམ་དུ་བཟླས་པ་བྱ་སྟེ་བུམ་པ་
ལྷག་པར་གནས་པའོ། །
དེ་ནས་འབྱོར་པ་ཡོད་ན་སྦྱིན་སྲེག་གི་མཆོད་པ་བྱའོ། །དེ་ནས་གཏོར་མའི་
ཆོ་ག་ལས་འབྱུང་བ་བཞིན་དུ་གཏོར་མ་བཏང་ནས། སློབ་མ་ལྷག་པར་གནས་པ་
བྱ་སྟེ། ཁྲུས་བྱས་ལ་མེ་ཏོག་ལག་ཏུ་ཐོགས་ཏེ་སློབ་དཔོན་གྱི་ཞབས་གཉིས་ལ་ཕྱག་
འཚལ་ནས་གསོལ་བ་བཏབ་སྟེ་རྒྱུན་བཤགས་བྱའོ། །དགའ་ཆེན་ཁྱོད་ལ་བདག་


དགའོ༑ །སློབ་དཔོན་ཁྱོད་ནི་དགོངས་སུ་གསོལ། །བྱང་ཆུབ་ཆེན་པོའི་ཚུལ་་
བསྟན་པའི། །མགོན་པོ་ཆེན་པོ་བདག་ལ་སྩོལ། །དམ་ཚིག་ཆེན་པོ་སྩལ་དུ་
གསོལ༑ དང་།བྱང་ཆུབ་སེམས་ནི་བདག་ལ་སྩོལ། ག་ ་ །སངས་རྒྱས་ཆོས་དང་དགེ་
འདུན་ཏེ། །སྐྱབས་གསུམ་དག་ནི་བདག་ལ་སྩོལ། །ཐར་པ་ཆེན་པོའི་གྲོང་
མཆོག་ཏུ། །མགོན་པོ་བདག་ནི་གཞུག་ཏུ་གསོལ། །བུ་ཚུར་ཐེག་པ་ཆེན་པོ་ཡི། །
གསང་སྔགས་ཚུལ་ཆེན་སྤྱོད་པ་དག ། ཁྱོད་ལ་ཡང་དག་བསྟན་པར་བྱ། །ཁྱོད་ནི་
ཚུལ་ཆེན་སྣོད་ཡིན་ཏེ། །དུས་གསུམ་འབྱུང་བའི་སངས་རྒྱས་རྣམས། ། སྐུ་་་་་
གསུང་ཐུགས་ཀྱི་རྡོ་རྗེ་ཅན། །རྡོ་རྗེ་གསང་སྔགས་འདི་བསྒོམས་པས། །དཔའ་
བོ་བྱང་ཆུབ་ཤིང་དྲུང་དུ། །ཐམས་ཅད་མཁྱེན་པའི་མཚན་མ་བརྙེས། །གསང་
སྔགས་སྦྱོར་བ་མཉམ་མེད་དེ། །ཤཱཀྱ་སེང་གེ་སྐྱོབ་པ་ཡིས། །བདུད་སྡེ་ཤིན་ཏུ་
མི་བཟད་པའི །་།དཔུང་ཆེན་དག་ཀྱང་དེ་ཡིས་བཅོམ། །འཇིག་རྟེན་རྗེས་་་་་
འཇུག་པར་རྟོགས་ནས། །འཁོར་ལོ་བསྐོར་ནས་མྱ་ངན་འདས། ། དེས་ན་
ཀུན་མཁྱེན་ཐོབ་བྱའི་ཕྱིར། །བུ་ཡིས་བློ་གྲོས་འདི་གྱིས་ཤིག ་འ་།དེ་ནས་ལྷར་་
བསྐྱེད་ནས་མཆོད་པ་བྱ་སྟེ། སོ་ཤིང་དོར་བ་དང་། ། ཀུ་ཤ་སྦྱིན་པ་དང་།
སྲུང་་ སྐུད་གདགས་པ་དང་། ། ཟབ་ཅིང་རྒྱ་ཆེ་བའི་ཆོས་བཤད་པར་བྱ་སྟེ།།
འཇིག་རྟེན་དུ་ནི་ཀུན་མཁྱེན་རྣམས ། །ཨུ་དུམྦུ་རའི་མེ་ཏོག་བཞིན། །བརྒྱ་
ལམ་ན་ནི་རེས་འགའ་ཞིག ། ། །འབྱུང་འགྱུར་ཡང་ནི་མི་འབྱུང་ངོ༌། །གསང་
སྔགས་སྤྱོད་པའི་ཆོ་ག་ནི། །དེ་བས་ཀྱང་ནི་དཀོན་པ་སྟེ། །གང་གིས་མཉམ་་་་
མེད་སེམས་ཅན་དོན། ། མྱ་ངན་མི་འདའ་བྱེད་པར་ནུས། ་།་བསྐལ་པ་བྱེ་བ་
དུ་མ་རུ། །ཆོས་ཀྱི་འཁོར་ལོ་བསྐོར་བ་དང་། །འགྲོ་དོན་མཉམ་མེད་བྱེད་པར་
འགྱུར༑ ། །གཞན་ཡང་ཐེག་པ་ཆེན་པོ་ཡི། །ལམ་མཆོག་འདི་ནི་དཔལ་དང་་་


ལྡན༑ །ཁྱེད་རྣམས་དེར་ནི་དོད་པས་ན། །ཐམས་ཅད་མཁྱེན་པའི་འབྲས་བུ་
ཐོབ། །རྫོགས་པའི་སངས་རྒྱས་ཉིད་དུ་འགྱུར། །དེས་ན་བུ་ཡིས་བརྩོན་པར་
གྱིས༑ །སློབ་མ་ལྷག་པར་གནས་པའོ། ། དབྱེ་ན་སློག་པ་ན། །དེ་ཉིན་
དེ་ལྟར་ལྷག་པར་གནས་པར་བྱས་ནས།  །ནང་པར་ཉི་མ་ཤར་བ་དང་
མཆོད་པ་བཤམས་ལ། དཀྱིལ་འཁོར་ནམ་མཁར་བཏེག་སྟེ། ས་གཞི་ བའི་་
རྣམ་པ་ལྔ་དང་དྲི་ཆེན་པོས་བྱུགས་ནས་ཐིག་སྐུད་བྱིན་གྱིས་བརླབས་ལ་ཆོ་ག་་་་་
བཞིན་ཐིག་གདབ་པར་བྱའོ། ། ཡང་ན་ཀུ་ཀ ། ། ཊ་ཅང་སྐྱོ་བ་ ཀྱི་
དེ་ནས་ཚོན་དགྱེ་བར་བྱ་སྟེ། ཚོན་བྱིན་གྱིས་བརླབས་ལ་དབུས་སུ་པདྨ་
དང་ཟླ་བའི་གདན་ལ་རྡོ་རྗེ་རྩེ་ལྔ་པ་བྲིས་པ་དང་། ད་ཕྱོགས་ཀྱི་རིམ་པར་ཚོན་་་་
དགྱེ་བ་དང་། རྩིག་པ་ལ་ཕྱི་རིམ་དཀར་པོ་དང་། སེར་པོ་དང་། དམར་པོ་
དང་། ། ལྗང་གུ་དང་། ནག་པོ་དང་། ། ཁ་ཁྱེར་དམར་པོ་དང་། རིན་པོ་
ཆེའི་ཕ་གུ་སེར་པོ་དང་། དྲ་བ་དྲ་ཕྱེད་ནག་པོ། མདའ་ཡབ་ལྗང་གུ། །་རྟ་་
བབས་ཅི་མཛེས་པ། རྡོ་རྗེ་མེ་རི་དང་བཅས་པར་བྲི་བར་བྱའོ། ། དུ་ཚོགས་
དེ་ལྟར་དཀྱིལ་འཁོར་བྲིས་ནས་དགོངས་ཀའི་དུས་སུ་མཆོད་རྫས་རྣམས་་་
བསགས་ནས་བདག་ཉིད་སྟན་བདེ་བ་ལ་འདུག་སྟེ། ལྷའི་ང་རྒྱལ་གྱིས་དཀྱིལ་་་་
འཁོར་བཏེག་ལ་ཡིད་ཀྱིས་ནང་དུ་ཞུགས་ཏེ། ལྷག་པ་དང་མ་ཚང་བའི་ཉེས་པ་
ཞི་བར་བྱ་བའི་ཕྱིར་ལན་བདུན་བསྐོར་བར་བྱའོ། ། །དེ་ནས་མེ་ཏོག་གི་ཕྲེང་བ་་་
དོར་ལ་སླར་རང་གི་མགོ་ལ་བཅིང་བར་བྱའོ། །དེ་ནས་བདག་ཉིད་ལྷར་བསྐྱེད་ལ་
མདུན་གྱི་ལྷ་ཡང་ས་བོན་གྱི་ཡི་གེ་ཡོངས་སུ་གྱུར་པ་ལས་རྡོ་རྗེ་ལས་འོད་ཟེར་སྤྲོ་བསྡུ་
བྱས་ནས། ། ལྷར་བསྐྱེད་ལ་ཡེ་ཤེས་སེམས་དཔའ་གཞུག་པ་ལ་སོགས་པ་བྱས་ནས།
མཆོད་པ་རྒྱས་པར་ཕུལ་བསྟོད་པ་བྱས་ནས་བུམ་པར་བཅུག་སྟེ། བཟླས་པ་བྱས་


ནས་ཆུར་ཞུ་བ་ལས་སྐུ་ཁྲུས་གསོལ་བར་བྱའོ། ་།་ཤིང་། ཚེ་དཔག་པ་དང་ནག་པོ
ད ད དེ་ནས་སྦྱིན་སྲེག་བྱ་བ་དང༌། གཏོར་མ་བཏང་ནས་སློབ་མ་ལ་དབང་་་་
བསྐུར་བར་བྱ་སྟེ། དེ་ནས་བདག་ཉིད་འཇུག་པའི་ཆོ་ག་དང༌། སློབ་མ་འཇུག་
པའི་ཆོ་ག་ཡང་ཚུལ་བཞིན་དུ་བྱའོ། །དེ་ནས་དཀྱིལ་འཁོར་གྱི་ལྷ་ལ་ཕྱག་བྱས་ལ།
གནང་བ་ནོད་པར་བྱ་སྟེ། བདག་མིང་འདི་ཞེས་བགྱི་བས་ནི། །རྡོ་རྗེ་སློབ་་་
དཔོན་དཀའ་ཐུབ་ཆེ། །སེམས་ཅན་རྣམས་ལ་ཕན་པའི་ཕྱིར། །སློབ་མ་རྣམས་
ནི་འཇུག་པར་འཚལ། །དེ་ནས་རྡོ་རྗེ་སློབ་མ་ཡི ། །སྤྱོད་ལམ་ལེགས་པར་་་
གསུངས་པ་ཡི ། །བླ་མ་ཆེན་པོ་ཁྱེད་ཀྱིས་ནི། །བྱང་ཆུབ་ཆེན་པོའི་ལམ་སྟོན་
པའི། །བསམ་གྱིས་མི་ཁྱབ་དམ་ཆོས་སྣོད་། །དབང་བསྐུར་དམ་པ་མཛད་དུ་
གསོལ། །གདོང་གཡོགས་བཅིང་བ་དང་། རྒྱུན་བཤགས་བྱ་བ་དང་། སྡོམ་
པ་གཟུང་བ་དང༌། ། ལྷར་བསྐྱེད་ཅིང་ལས་ཐམས་ཅད་པའི་བུམ་པས་ཁྲུས་བྱ་བ་
དང༌། ། དཀྱིལ་འཁོར་དུ་འཇུག་པ་དང་། ལྷའི་དམ་ཚིག་བསྒྲག་པ་ནི། འོ་ མཐུ་
སྟོབས་ཕྱག་ན་རྡོ་རྗེ་ནི། །ཁྱོད་ཀྱི་སྙིང་ལ་ཡང་དག་ཞུགས། །རྟག་ཏུ་ཡི་དམ་ལྷ་
ཡིན་གྱི། །ཚུལ་འདི་སྨྲ་བར་མ་བྱེད་ཅིག །གལ་ཏེ་ཚུལ་འདི་སྨྲས་ན་ཡང་། ། །
དེ་མ་ཐག་ཏུ་དྲལ་ཏེ་གཤེགས། ལ། །ཞེས་པའོ། །དེ་ནས་ཙནྡན་གུར་གུམ་ལ་་་་་
སོགས་པའི་ཆུ་ཁྱོར་བར་བླུགས་ལ། འདི་ནི་ཁྱོད་ཀྱི་དམྱལ་བའི་ཆུ། །དམ་ཚིག་
འདས་ན་ཚིག་པར་བྱེད། །གལ་ཏེ་གསང་སྔགས་དངོས་གྲུབ་ནི། །རྡོ་རྗེ་བདུད་
རྩིའི་ཆུ་འདིས་འགྲུབ། །ཅེས་བརྗོད་དོ། །དེ་ནས་སློབ་དཔོན་གྱིས་དམ་ཚིག་
བསྒྲགས་ཏེ ། ང་ནི་ཕྱག་ན་རྡོ་རྗེ་སྟེ། །ང་ཡིས་བསྒོ་བའི་ལས་ཉོན་ཅིག །
མ་མོས་བརྙས་པར་མ་བྱེད་ཅིག་།གལ་ཏེ་ཁྱོད་ཀྱིས་བརྙས་ན་ནི། །དམ་ཚིག་་
འདི་ཡིས་སྲེག་པར་བྱེད། ོ །ཚ་བ་ཆེན་པོའི་གནས་སུ་བསྲེག །ཅེས་པའོ། །


ཡེ་ཤེས་དབབ་པ་ནིི། དེ་ནས་རྫས་ཀྱི་དུད་པ་བཏང༌། རྡོ་རྗེ་སློབ་དཔོན་་་་
ཐུགས་ཀ་ནས། །ཁ་དོག་དམར་བའི་ཨ་བཏོན་ནས། །སློབ་མའི་སྙིང་གར་་་་་
གཞུག་ པར་བྱ། །སློབ་མ་རྣམས་ཀྱིས་བདེ་བ་བསྒོམ།  །འཕར་དང་ལྡེག་པའི་
རྟགས་ བྱུང་ན། །དེ་ཉིད་བརྟན་པའི་ཡན་ལག་བྱ། །ཡེ་ཤེས་དབབ་པའོ། །
ཕྲེང་བ་དོར་བ་དང༌། གདོང་གཡོགས་དགྲོལ་བ་དང༌། ། དཀྱིལ་འཁོར་ལྟ་བ་
བྱས་ནས་ལྷར་བསྐྱེད་ལ། རང་བཞིན་རྣམ་དག་བདག་ཉིད་ལས། །དཔའ་བོ་
དབང་ཕྱུག་མ་ཡི་གནས། ། དྲི་མེད་རང་བཞིན་དཀྱིལ་འཁོར་ནི། །བུ་ཁྱོད་་་
ཀྱིས་ནི་བལྟ་བར་གྱིས། །གདོང་གཡོགས་བཀྲོལ་ཏེ་འཁོར་ལོའི་ལྷ ། ། ཀུ །དེ་་་་་
བཞིན་ཉིད་ནི་བསྟན་པར་བྱ། །གཙོ་བོ་སྒོ་མར་བཅས་པ་བསྟན། ། དགོན་
ཆུ་དང༌། ཅོད་པན་དང་། རྡོ་རྗེ་དང་། དྲིལ་བུ་དང་། ། མིང་གི་
དབང་བསྐུར་བར་བྱའོ། །དེ་ནས་སྐུ་གསུང་ཐུགས་ཀྱི་བརྟུལ་ཞུགས་ལ་སོགས་པ་
བསྐུར་རོ། །དེ་ཡང་དང་པོ། ཡོན་ཕུལ་ནས་ནི་གསོལ་གདབ་བྱ༄༅། །བུམ་་་་
པའི་ཆུ་ཀུན་བསྡུས་ནས་བྱ ། །སློབ་མ་ལ་ནི་དབང་བསྐུར་བྱ། ་ །བྱང་ཆུབ་རྡོ་
རྗེ་སངས་རྒྱས་པས། །ཇི་ལྟར་ཕུལ་བས་མཆོད་པ་ཆེ། །བདག་ཀྱང་བསྒྲལ་བའི་
དོན་དུ་ནི། །ནམ་མཁའི་རྡོ་རྗེ་བདག་ལ་སྩོལ། །ཞེས་བརྗོད་ལ། དེ་ནས་་་་་
བུམ་པའི་དབང་བསྐུར་ཏེ། རྡོ་རྗེ་དབང་བསྐུར་ཆེན་པོ་ནི། །ཁམས་གསུམ་་་
ཀུན་གྱིས་ཕྱག་བྱས་པས། །གསང་གསུམ་གཞི་ལས་བྱུང་བ་ཡི། །རྡོ་རྗེ་གོས་་་་་
སྔོན་ཆུ་དབང་སྦྱིན། །ཨོཾ་བཛྲ་ནཱི་ལཾ་བ་ར་དྷ་ར་ ཨ་བྷི་ཥིཉྩ་མི། དེ་ནས་དབུ་་
རྒྱན་གྱི་དབང་བསྐུར་ཏེ། སངས་རྒྱས་ཡོན་ཏན་ལས་བྱུང་བའི། །ཡིད་བཞིན་
ནོར་བུ་འབར་བ་ཆེ། །བསམས་ཁཔ་ཐམས་ཅད་འབྱུང་བའི་གནས། ། རིན་་་
ཆེན་གོས་སྔོན་དབང་བསྐུར་རོ། ། ཨོ་རཏྣ་མུ་ཀུ་ཊ་ཨ་བྷི་ཥིཉྩ་མི། དེ་ནས་རྡོ་་་


རྗེའི་དབང་བསྐུར་ཏེ། །སངས་རྒྱས་ཀུན་གྱི་རྡོ་རྗེའི་དབང་། །དེ་རིང་ཁྱོད་ལ་
བསྐུར་བྱས་པས། ། །སངས་རྒྱས་ཐམས་ཅད་རབ་བསྒྲུབ་ཕྱིར། །པདྨའི་གོས་་་་
སྔོན་རྡོ་རྗེ་ཟུང་། །ཨོཾ་པདྨ་ནི་ལཾ་བ་ར་དྷ་ར་བཛྲ་པཱ་ཎི་ཨ་བྷི་ཥིཉྩ་མི། ། དེ་ནས་་
དྲིལ་བུའི་དབང་བསྐུར་ཏེ། །ཆོས་ཀུན་སྒྱུ་མའི་སྒྲ་སྒྲོགས་ཏེ།་།སྟོང་པའི་དོན་་
ལས་སད་པར་བྱེད། །ཤེས་རབ་དྲིལ་བུའི་དབང་བསྐུར་བས། །ལས་ཀྱི་གོས་ཀྱི་
དབང་ཐོབ་པར་ ཤོག །ཨོ་ཀརྨ་ནཱི་ལཾ་བ་ར་དྷ་རཱདྷི་པ་ཏི་ཙཱ་ཨ་བྷི་ཥིཉྩ་མི།
དེ་ནས་མིང་གི་དབང་བསྐུར་ཏེ། ། །རྡོ་རྗེའི་མིང་ནི་བླ་མེད་པས། །ཅིས་ཀྱང་མི་
ཚུགས་མི་ཤིགས་པས། ། བླ་མེད་བྱང་ཆུབ་ངེས་ཐོབ་པས ། ། ། །བདེ་གཤེགས་
གོས་སྔོན་དབང་ཐོབ་ཤོག ། ཨོཾ་བུདྡྷ་ནཱི་ལཾ་བ་ར་དྷ་ར་ནཱ་མ་ཨ་བྷི་ཥཉྩ་་ མི། དེ་
ནས་ཕྱིར་མི་ལྡོག་པ་རྡོ་རྗེ་སློབ་དཔོན་གྱི་དབང་བསྐུར་ཏེ། འ་དབང་སྟེགས་པདྨ་་་
འདབ་བརྒྱད་བྲི། །དེ་སྟེང་སློབ་མ་བཞག་ནས་ནི། །ཚིག་གིས་གསོལ་བ་གདབ་
པར་བྱ། །མི་ལྡོག་འཁོར་ལོའི་དབང་སྩོལ་ཅིག ། །དཀྱིལ་འཁོར་ལྷ་ཡི་དེ་ཉིད་་་
དང་། །སྔགས་དང་ཕྱག་རྒྱའི་དེ་ཉིད་རྣམས། །བདག་ཉིད་སློབ་དཔོན་བགྱིད་
པར་འཚལ། །དེ་ནས་བུམ་ཆུས་དབང་བསྐུར་ཏེ ། །གསང་བ་བྱང་ཆུབ་་་་
སེམས་ཀྱི་ཆུ། །ལྷ་ཡི་ཆུ་ནི་དག་པ་སྟེ། ། དྲི་མེད་རྡོ་རྗེ་ཆུ་ཡི་དབང་། །རྡོ་རྗེ་་
རིགས་མཆོག་ཆུ་དབང་སྦྱིན། ། རྡོ་རྗེ་དམ་ཚིག་སྦྱིན་ཏེ། ཧཱུྃ་ཐོག་མཐའ་མེད་
པའི་སེམས་དཔའ་ནི། །རྡོ་རྗེ་སེམས་དཔའ་དགའ་བ་ཆེ། །ཀུན་དུ་བཟང་པོ་་
ཀུན་བདག་ཉིད། །རྡོ་རྗེ་དང་པོའི་བདག་པོའི་གཙོ། ། །ཡང་དག་ཐོག་མ་མེད་
པ་ཡི། །སྐྱེས་བུ་ཆེན་པོ་བཅོམ་ལྡན་འདས། ། །ཨོཾ་བཛྲ་ཨ་བྷི་ཥིཉྩ་མི། དྲིལ་་་་
བུའི་དམ་ཚིག་སྦྱིན་ཏེ། ། འདི་དེ་སངས་རྒྱས་ཐམས་ཅད་ཀྱི།། ཁ་ །ཤེས་རབ་
དབྱིངས་ཞེས་འགྲོ་བར་འདོད། །རྟག་ཏུ་ཁྱེད་ཀྱིས་ཀྱང་ཟུངས་ཏེ ། ། །རྒྱལ་་་


བའི་བྱང་ཆུབ་མཆོག་ཏུ་བཞེད། ། ཨོཾ་བཛྲ་དཱིཔ་དྲིཌི་ ཨ་བྷི་ཥིཉྩ་མི། ཕྱག་རྒྱའི་
དམ་ཚིག་སྦྱིན་ཏེ། ཐབས་དང་ཤེས་རབ་གཉིས་མེད་རྒྱ། ། མི་ཕྱེད་རྡོ་རྗེའི་ངོ་་
བོ་ཉིད། ། །འཁྱུད་པའི་དམ་ཚིག་ཕྱག་རྒྱ་སྟེ། །ཁྱོད་ཀྱིས་ཀྱང་ནི་རྟག་ཏུ་བཅང་།།
ཨོ་ཀཱ་ཡ་མུ་ཏྲ་ཨ་བྷི་ཥིཉྩ་མི། ། དཀྱིལ་འཁོར་གྱི་ནི་དེ་ཉིད་དང༌། །སློབ་དཔོན་
དེ་ཉིད་རབ་ཏུ་སྦྱིན། །དེ་བ་མཎྜལ་གུ་རུ་ཨ་བྷི་ཥིཉྩ་མི། ། དེ་ལ་ལྷའི་གནང་བ་་
སྦྱིན་པའོ ། །སེམས་ཅན་རྣམས་ལ་ཕན་དོན་ཕྱིར། །འཇིག་རྟེན་ཁམས་ནི་་་་
ཐམས་ཅད་དུ། །ཇི་ལྟ་ཇི་ལྟར་འདུལ་འགྱུར་བ། །དེ་ལྟར་ཆོས་ཀྱི་འཁོར་ལོ་་་
བསྐོར༑ ། །རྗེས་སུ་གནང་བ་སྦྱིན་པའོ། །འདི་ནི་སངས་རྒྱས་ཐམས་ཅད་ཀྱི། །
རྡོ་རྗེ་སེམས་དཔའི་ཕྱག་ན་གནས། །རྟག་ཏུ་ཁྱོད་ཀྱིས་ཀྱང་བཟུང་་སྟེ། །ལག་
ན་རྡོ་རྗེའི་བརྟུལ་ཞུགས་བརྟནི། ། ། ཨོཾ་སརྦ་ཏ་ཐཱ་ག་ཏ་ཏིཥྛ་ས་མ་ཡ། ཨ་ཏི་ཏེ་
ཤ་སྟི་དྷ་ར་ཡ་མི་བཛྲ་སཏྭ་ཧི་ཧི་ཧི་ཧི་ཧཱུྃ་ཞེས་བརྟུལ་ཞུགས་སྦྱིན་ནོ། ། དེ་་་
ནས་སློབ་དཔོན་གཙོ་བོར་བསྒོམས་ཏེ། ཆོས་གོས་གྱོན་པའི་ཐ་མ་ལག་པ་གཡོན་
པའི་ཁུ་ཚུར་གྱིས་སྙིང་གར་བཟུང་ལ། ལག་པ་གཡས་པས་གཡས་པས
 མཆོག་སྦྱིན་དུ་བྱས།།
ཀྱེ་འདོད་ཆགས་རྡོ་རྗེ་རྫོགས་སངས་རྒྱས། །ཞེས་བོས་ལ། སྔགས་འདི་བརྗོད་་་
པར་བྱའོ། །སིདྡྷི་ས་མ་ཡ་ཙཱ་བྷུར་བྷུ་བ་སྭ ། དེ་ནས་ལུང་བསྟན་ཏེ། །
སངས་རྒྱས་དང་བྱང་ཆུབ་སེམས་དཔའ་དང་ འཕགས་པ་ཐམས་ཅད་ཀྱིས་
མགྲིན་གཅིག་ཏུ་ཡང་དག་པའི་བྱང་ཆུབ་ཏུ་ལུང་བསྟན་པའོ། ཊ་།མཆོད་སྦྱིན་གྱི་
ཕྱག་རྒྱ་ཆེན་པོའི་མཐུ་དང་། སྔགས་ཀྱི་མཐུ་ངེས་པར་འོང་གིས་དད་པར་གྱིས་ ་
ཤིག་ཅེས་ལུང་བསྟན་པར་བྱའོ། །དཀྱིལ་འཁོར་ཆོ་ག་སྦྱར་བ་ཡིས ། །དགེ་བ་
གང་དེས་འགྲོ་བ་ཀུན། །ཕྱག་ན་རྡོ་རྗེ་ཐོབ་ནས་ནི། །འགྲོ་དོན་མ་ལུས་བྱེད་
པར་ཤོག །དཔལ་ཕྱག་ན་རྡོ་རྗེའི་དཀྱིལ་འཁོར་གྱི་ཆོ་ག །སློབ་དཔོན་ཀླུ་སྒྲུབ་དང་།
འགྲོ་བཟངས་སྙིང་པོས་དོན་གཅིག་ཏུ་བསྡེབས་པ་རྫོགས་སོ།། །